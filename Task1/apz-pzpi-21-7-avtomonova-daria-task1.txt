1 BUSINESS REQUIREMENTS (БІЗНЕС-ВИМОГИ)
1.1	Background (Передумови)

Предметна область - управління мережею фітнес-клубів та басейнів - охоплює широкий спектр аспектів, пов'язаних з організацією, функціонуванням і розвитком закладів фітнесу та рекреації.
Сучасна культура здорового способу життя спричинила великий попит на послуги фітнесу та рекреації. З цього випливає зростання кількості фітнес-клубів та басейнів у багатьох містах. Проте, це призводить до збільшення конкуренції та необхідності для власників підтримувати високий рівень сервісу та ефективно управляти своїми закладами.
Збільшення кількості клієнтів та їхніх різних потреб ставить під сумнів ефективність традиційних методів управління. Відстеження абонементів, розкладів занять, спеціальних запитів та інших аспектів вимагає систематизації та автоматизації.
Ефективне управління фінансами стає складнішим зі зростанням розміру бізнесу. Облік оплати абонементів, послуг, оплати персоналу та інших витрат вимагає точності та системності.
Організація розкладу занять та обслуговування клієнтів вимагає уважного планування та координації. Важливо забезпечити рівномірне навантаження на тренерський склад та уникнути переповнення або нестатку учасників.
Конкуренція у сфері фітнесу дедалі зростає, і важливо виробляти стратегії привертання та утримання клієнтів, а також розвивати інноваційні підходи до просування своєї мережі фітнес-клубів та басейнів.
Ці проблеми демонструють потребу в комплексному рішенні - програмній системі, яка забезпечить ефективне управління всіма аспектами бізнесу фітнесу та рекреації.

1.2	Business Opportunity (Бізнес-можливості)

На ринку існує кілька аналогічних програмних рішень для управління мережею фітнес-клубів та басейнів. Розглянемо деякі з них та їхні переваги та недоліки.
Mindbody - це одна з найпопулярніших платформ для управління клубами фітнесу. Mindbody надає широкий спектр функцій, включаючи реєстрацію клієнтів, планування розкладів, облік фінансів та інші. Переваги включають велику функціональність та інтеграцію з різними платформами, але може бути складним у використанні та дорогим для деяких клубів.
Club OS - це програмне рішення, спеціалізоване на управлінні фітнес-клубами. Club OS надає інструменти для ефективного управління клієнтською базою, створення та відстеження продажів, а також аналітичні засоби для вироблення стратегічних рішень. Перевагою є простота використання та гнучкість, але інтеграція з іншими системами може бути обмеженою.
Perfect Gym пропонує комплексне рішення для фітнес-клубів, включаючи управління клієнтами, розкладами, фінансами, а також онлайн-бронювання та оплату послуг. Перевагами є широкий функціонал та інтеграція з різними системами, але може бути відносно дорогим для деяких бізнесів.
Наша програмна система відзначається такими особливостями та перевагами:
‒	Наше програмне рішення буде мати широкий спектр функцій, які можна настроювати відповідно до потреб конкретного клубу чи басейну, забезпечуючи гнучкість.
‒	Інтуїтивно зрозумілий інтерфейс, який дозволить адміністраторам та персоналу швидко оволодіти системою.
‒	Наша система надає детальні звіти та аналітику, які допоможуть власникам та менеджерам клубів приймати обґрунтовані рішення для вдосконалення бізнесу, виявлення трендів та визначення ефективності різних ініціатив.

2	VISION OF THE SOLUTION (КОНЦЕПЦІЯ РІШЕННЯ)
2.1	Vision Statement (Окреслення концепції)

Наша система призначена для забезпечення ефективного управління мережею фітнес-клубів та басейнів. Основна мета полягає в наданні інструментів для оптимізації ділових процесів, забезпечення зручності для користувачів та підвищення ефективності управління ресурсами.
Система має забезпечувати зручний доступ до інформації про клієнтів, їхні абонементи, розклади відвідувань та історію платежів.
Система повинна допомагати в оптимізації розкладів занять, враховуючи доступні тренери, зони, обладнання та популярність занять.
Система має забезпечувати контроль над фінансами клубів, включаючи оплату абонементів, послуг та заробітну плату персоналу, а також надавати звіти та аналітику для прийняття обґрунтованих управлінських рішень.
Система повинна надавати клієнтам зручний доступ до розкладів занять, онлайн-бронювання місць та інформації про абонементи через мобільний додаток або веб-сайт.
Важливо, щоб система забезпечувала високий рівень безпеки для захисту конфіденційної інформації клієнтів та даних компанії від несанкціонованого доступу та витоків.
Система повинна бути здатна інтегруватися з існуючими системами бізнесу, такими як бухгалтерська звітність, електронні платіжні системи та інші, для забезпечення гладкого обміну даними та уникнення подвійного введення інформації.
Наша система прагне стати надійним інструментом для власників та менеджерів фітнес-клубів та басейнів, що допоможе їм оптимізувати робочі процеси, підвищити ефективність та задоволеність клієнтів, а також забезпечити стійкий розвиток свого бізнесу.

2.2	Major features (Головна функціональність)

MF-1: Збереження основних даних про клієнтів, включаючи контактну інформацію, історію платежів та відвідувань.
MF-2: Можливість створення і керування різними типами абонементів та послуг для клієнтів.
MF-3: Створення графіків занять для різних груп тренувань, тренерів та зон клубу або басейну. Автоматичне оновлення розкладу з урахуванням змін у доступності тренерів та зон.
MF-4: Збереження фінансової інформації про витрати та доходи клубу або басейну. Підготовка звітів та аналітики щодо фінансового стану та ефективності роботи.
MF-5: Користувачі можуть користуватися застосунком англійською й українською мовами.
MF-6: Інтеграція різних методів оплати, включаючи кредитні картки, електронні гроші та інші способи оплати.
MF-7: Онлайн-реєстрація нових клієнтів та оформлення абонементів.
MF-8: Захист конфіденційної інформації клієнтів та даних компанії від несанкціонованого доступу. Керування рівнями доступу для різних користувачів системи.

3	SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)
3.1	Scope of Initial Release (Рамки первинного випуску)є

Програмне забезпечення серверної частини системи:
–	реєстрація користувачів: реєстрація нових користувачів з використанням основних особистих даних;
–	авторизація користувачів: авторизація користувачів через ідентифікатори або паролі;
–	управління клієнтською базою: зручний доступ до інформації про клієнтів, їхні абонементи, розклади відвідувань та історію платежів;
–	планування ресурсів та розкладів: оптимізації розкладів занять, враховуючи доступні тренери, зони, обладнання та популярність занять;
–	інтеграція платіжних систем: інтеграція з платіжними системами для оплати користувачами абонементів;
–	відображення виплат: відображення історії виплат та стану рахунку;
–	онлайн оплата абонементу: онлайн-бронювання місць та покупка абонементів через мобільний додаток або веб-сайт.
Програмне забезпечення пристроя IoT:
–	RFID та NFC датчики: використання датчиків для сканування абонементів користувачів, для подальшої взаємодії з їх обліковими записами та відстеження відвідуваності.
–	збір даних: збір та передача даних в реальному часі до центральної системи через мережу;
–	Wi-Fi-модуль: використання Wi-Fi-модуля для підключення системи до мережі Інтернет, що дозволяє взаємодію із серверами та збереженням даних в хмарі.
Веб-застосунок:
–	реєстрація та вхід користувачів: сторінки авторизації та реєстрації;
–	локалізація: можливості вибору мови (української та англійської) для користувачів;
–	інтерфейс адміністраторів: інтерфейс для адміністраторів системи для управління користувачами, даними та іншими параметрами системи;
–	відображення даних про розклад: створення інтерфейсу для відображення даних про розклад занять;
–	інтеграція платіжних систем: створення інтерфейсу для інтеграції з платіжними системами для оплати користувачами послуг;
–	інтерфейс для покупки абонементу онлайн.
Програмний застосунок для мобільного пристроя:
– екрани авторизації та реєстрації: розробка екранів для авторизації та реєстрації з використанням мобільних елементів інтерфейсу;
– відображення даних про розклад: створення мобільного інтерфейсу для відображення даних про розклад занять;
– система сповіщень: включення системи сповіщень для мобільного застосунку для інформування користувачів про важливі події та стан системи.

3.2	Scope of Subsequent Releases (Рамки наступних випусків)

В майбутньому проект буде масштабуватися та буде впроваджено новий функціонал.
Програмне забезпечення серверної частини системи:
–	представлення адміністраторам звітів та графіків для ефективного моніторингу;
–	підтримка нових методів оплати та розширення функціоналу для зручного використання;
–	виявлення трендів та планування стратегій розвитку на основі аналізу даних;
–	додавання аналітичних інструментів для більш глибокого аналізу даних про користувачів. 
Програмне забезпечення пристроя IoT:
–	додавання підтримки інших мережевих протоколів для забезпечення більшої сумісності з різними IoT-пристроями;
–	збір даних про час та інтенсивність використання фітнес-обладнання для оцінки його ефективності та популярності серед користувачів.
Веб-застосунок:
–	додавання інструментів для масового управління користувачами та їхніми налаштуваннями.;
–	вдосконалення взаємодії з графіками та звітами для забезпечення зручності користування;
–	розширення можливостей налаштування інтерфейсу для кожного користувача.
Програмний застосунок для мобільного пристроя:
–	введення персоналізованих налаштувань сповіщень для користувачів;
–	повідомлення про стан системи та рекомендації щодо оптимальних параметрів;
–	включення можливостей аналізу даних та відображення графіків на мобільному застосунку.

4	BUSINESS CONTEXT (БІЗНЕС-КОНТЕКСТ)
4.3	Operating Enviroment (Робоче середовище)

Програмна система організації та керування мережею фітнес клубів, басейнів  буде розгорнута на хмарних сервісах Amazon Web Services (AWS) для забезпечення безперервного доступу користувачів з будь-якої країни. Система буде орієнтована на глобальний ринок, тому важливо мати надійну та ефективну хмарну інфраструктуру.
Для розширення доступності також буде додана локалізація (для української та англійської мов).
Дані будуть зберігатися в базі даних MongoDB. Це NoSQL база даних, яка добре підходить для зберігання великої кількості неструктурованих даних.
Використання Node.js для створення серверної частини дозволить забезпечити високу продуктивність і швидкість обробки запитів. Express.js може використовуватися як веб-фреймворк для зручного створення API та маршрутизації. Середовищем розробки буде Webstorm.
Захист даних користувачів повинен бути забезпечений згідно GDPR.
Буде використано Arduino як RFID та NFC датчики для сканування абонементів користувачів. Датчики будуть запрограмовані з використанням мови програмування C++ за допомогою Arduino IDE.
Для розробки веб-застосунку буде використано бібліотеку React.js. Середовищем розробки буде WebStorm.
Для розробки мобільної частини буде використано мову програмування Kotlin. Середовищем розробки буде IntelliJ IDEA або Android Studio.
